<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>דברי פתיחה</title>
    <link rel="stylesheet" href="dist/stayle_try.css">
</head>
<body class="backround">
    <h1><u>:דברי הפתיחה </u></h1>
    <div class="container">
    <img src="ziyona_aboutme.jpg" alt="about_me_image" class="left_img" style="width: 250px;">
    <p style="margin-right: 20px; margin-left:90px;">לעיתים תכופות, בעקבות אחד מאותם פרסומים סנסציוניים על אלימות קשה באחד
        מבתי הספר, אנו שומעים אמירות כגון: “המצב רק הולך ומתדרדר, שום דבר לא
        קורה, רק מדברים, לא עושים כלום!" כמי שעוסקים זה שנים בנושא האלימות
        במערכת החינוך, דעתנו שונה. שמחנו לכן על ההזדמנות לערוך אסופת מאמרים זו
        ולהביא קולות אחרים. לדעתנו, אין עדות אמינה לכך שהאלימות במערכת החינוך
        נפוצה יותר מאשר בעבר, ולהערכתנו יש התקדמות ושינויים חיוביים לא מעטים
        בהתמודדות עם אלימות במערכת החינוך במהלך השנים האחרונות.
        מאז התחלנו בשנת 1998 לעקוב אחר היבטים שונים של אלימות במערכת החינוך
        בארץ, הבחנו ביציבות רבה בשכיחותן של תופעות האלימות השונות במערכת
        החינוך. במקביל זיהינו שינויים רבים (וחיוביים ברובם) בהתייחסות לאלימות זו.
        אחד השינויים המרכזיים הוא עלייה רבה במודעות לנושא ובנכונותם של הגורמים
        השונים במערכת החינוך, החל באנשי הדרג הפוליטי והמטה המקצועי של משרד
        החינוך ועד למנהלים ולמורים בבתי הספר, להכיר בבעיה באופן פומבי ולהשקיע
        מאמצים בהתמודדות עימה. עם זאת, הנכונוּת להשקיע משאבים בהתמודדות זו היא
        מוגבלת ביותר, וההעדפה הקיימת היא להשקיע יותר בתחום של המשטרה והאכיפה
        מאשר בתמיכה בהתמודדות מניעתית-חינוכית.</p></div>
</body>
</html>